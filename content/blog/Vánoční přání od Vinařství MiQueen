---
title: "Vánoční přání od MiQueen"
date: "2025-12-18"
excerpt: "Děkujeme za každý přípitek, návštěvu i zprávu. Přejeme Vám klidné Vánoce a lehký rok 2026 plný dobrých setkání."
author: "MiQueen Vinařství"
image: "/blog/vanocni-prani.webp"
tags: ["MiQueen", "Vánoce", "Poděkování", "Rok 2026"]
---

# Vánoční přání od MiQueen

Milí přátelé,

když se rok chýlí ke konci, chceme se na chvíli zastavit a poděkovat Vám. Každá otevřená láhev MiQueen, každá návštěva u nás i každá zpráva, kterou nám pošlete, je pro náš tým potvrzením, že to, co děláme, má smysl.

Sezóna nám letos ukázala, jaká bývala léta před delším časem: nepanovala taková horka, střídaly se teplé dny se dny s vláhou. My jsme museli reagovat rychle – ve správný čas zasáhnout, jindy nechat přírodu pracovat. O to víc si vážíme toho, že se podařilo sklidit zdravé hrozny a udržet styl, který od MiQueen čekáte: čistotu, šťavnatost a charakter místa.

Rok 2025 byl pro nás také rokem posunů. Uvedli jsme na trh nové produkty, ladili jsme detaily v práci s vínem a zároveň jsme měli radost z pozitivních ohlasů – od Vás i z odborných hodnocení. Upřímně: ocenění potěší, ale nejvíc pro nás znamená, když se k našim vínům vracíte.

Za každou lahví stojí konkrétní lidé a poctivá práce – ve vinici, ve sklepě, na lahvovací lince, v expedici i v kanceláři. Díky nim může MiQueen fungovat tak, jak má. A díky Vám má tohle úsilí komu patřit.

Do nového roku Vám přejeme pevné zdraví, klid v hlavě a dost důvodů slavit – i těch malých. Ať je rok 2026 plný dobrých setkání, lehkosti a chvil, kdy je důvod připít si.

---

Na zdraví a na společné chvíle,  
**Váš tým vinařství MiQueen**
